156

versatos, in optimis scriptoribus dare solent. Optimis
rebus, quae huc faciunt, abundant scripta Bentleii,
nemesii, Porsoni ‚ Elmsleii ‚ Dobraei, unde non tantum
locis corruptis clara lux affulget sed paulatim addi-
scitur ars quaedam, qua verum cernere et eruere
et ipse possis. »In hac parte (ut scribit verissime
Valckenaerius in Diatribe p. 277.) Mathematicos·
imitamur.“ Plus proderit extremum illud aureae
Diatribes caput multum legisse et quidquid scripse-
runt Valckenaerius‚ quo nemo plura felicius emen-
davit, Hemsterhusius , Ruhnkenius aliique his si-
miles, qui duratura repererunt. quam in putidis
librariorum erroribus aetatem conterere. Mature igi-
tur, optimi iuvenes qui Literis datis operam, nam
vobis potissimum haec scribo, discite criticis subsi-
diis recte uti, in quibus adhuc sunt πολλὰ μὲν ἐσθλὰ
μεμιγμένα πλεῖς-α δὲ φαῦλα. Cavete ne vobis librarii
aut criticastri imponant: discite mihi Graece ab Grae-
cis, quos assidua lectione et veluti colloquio penitus
cognoscite: imitamini principes criticos et animad-
vertite quid olim repertum a Scaligeris et stephanis
et Casaubonis aetatem tulerit ac vivat, quocum com·
ponite alias aliorum coniecturas, quae brevi mortuae
sunt et abiectae: contra eandem sanitatem in scri-
ptis celebrium criticorum, qui deinceps pauci sem-
per floruerunt, agnoscite eandemque, si quid mox
et ipsi correcturi estis, ante omnia quaerite. Menan-
dro credite:
πολὺ κρεῖττόν ἐςιν ἓν καλῶς μεμαθηκέναι
ἢ πολλὰ φαύλως περιβεβλῆσθαι πράγματα.

quod quam sit verum nimis multi hodie ostendunt,

