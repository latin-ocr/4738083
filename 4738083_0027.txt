15

cationes non ratione et usu sed pro cuiusque ar-
bitrio et peritia constituebantur. 'Longa dies in
multis abstersit primos errores et saniora docuit,
sed nimis multi antiquum obtinent et inutili
eruditionis copia obruere ingenium et hebetare
quam severo delectu acuere et polire malunt,
operose explicantes quae nemo nesciat, et quae
obscura sunt aut corrupta, dum aliena multa
congerunt, magis etiam obscurantes. Pervertitur
mens et occaecatur formarum varietate notio-
numque nullo vinculo inter se aptarum multitu-
dine, unde novae semper existunt discentibus
difficultates, qui quidquid iuvenes magno labore
ita didicerunt ut ubique ex aliorum auctoritate
pependerint ac nihil fecerint suum, ubi ad vi-
rilem aetatem pervenerunt sine magno dolore nec
desiderio elabi sibi et effluere patiuntur.

Huic igitur malo quo tandem pacto meden-
dum'? Nempe ea ingredienda via est, quam prin-
cipes in Literis viri in hac nostra Academia primi
aperuerunt, quam Vos mihi, viri clarissimi, digni
eorum discipuli et successores primi monstras-
tis: cum accurata sanioris Grammatices scientia
criticam facultatem coniungere atque hanc ex illa
elicere, alere, corroborare et in diem augere, et
unicum ponere verae et solidae cruditionis fun-
damentum ut antiquitatis studia ad sanae rationis
simplicitatem revocentur. Intelligendi interpre-

