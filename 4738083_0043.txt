29

mores, religiones tantum umquam efficient dis-
crimen, ut homo hominem penitus cognoscere
non possit. Animo et cogitatione una vivendum
colloquendumque cum iis est, quos intelligere
et imitari studeas. Contrahenda cum singulis
assidua lectione notitia est ct familiaritas, ut
veluti loquentes audias et praesens praesentes
-intuearis. Ita perspicitur cuiusque ingenium et
indoles, ita homines nosse discimus et sapere,
quod non tantum recte scribendi sed etiam scripta
recte intelligendi fons est et principium. Ita de-
. mum quid dicere vel cogitare aliquis non potue-
rit, quid contra e more suo ac natura debuerit
e vestigiis depravatorum librorum certa oor- -
rectione potest restitui. Ita demum apparet aliud
esse incertas coniecturas proiicere, aliud manifies-
t'as emendationes reperire. O quoties indignatus
languidas interpolationes, quae summorum in-
geniorum reliquias deturpant exclamaveris: hoc-
cine ergo Homerum aut Aristophanem aut Pla·
tonem aut Demosthenem ita dicere potuisse in
animum homines induxerunt! Apparet numquam
cognovisse, quem tam·dissimilem sui credant esse
posse, ut qui in aliis nil moliatur inepte, in
aliis turpiter hallucinetur. At humani nihil ne-
que ab sese neque ab ullo alio homine alienum
esse putandum respondent: errare et labi hu-
manum esse et dormitare interdum etiam prae-

