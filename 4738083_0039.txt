25

tamen utcumque corruptis et temere correctis
tota linguae et antiquitatis scientia superstructa
est: unde intelligi facile potest quantae ineptiae
in Grammaticam artem primum, deinde in His-
toriam et Antiquitates e depravata scriptura in-
vectae sint. Indubitata et certa esse quaecumque
alicubi legerentur putantes, nihil in verborum
forma, sensu, compositione tam firmum crede-
bant, quin, si unus et alter locus alicunde af-
ferretur, cum diversissimis misceri confundique
posse in animum inducerent et annotationibus
perlongis et perductis evincerent. Errantem mul-
titudinem, quae semper inanem auctoritatem se-
qui quam dubitandi salubritatem adhibere ma-
luit, iam olim ad meliorem mentem revocare conati
sunt viri egregii, quorum princeps in hac ipsa
Academia, Josephus Scaliger, videtur mihi
paene perfecti critici imaginem referre. Nempe
hi sanam rationem secuti, comparata sibi accu-
rata linguae scientia, explorata singulorum aucto-
ritate perspectoque penitus cuiusque scriptoris
ingenio et consuetudine, fraudes librariorum et
corruptelas manifestis indiciis deprehendebant,
quae spuria et supposita essent certis notis a
genuinis discernebant, aegris ac depravatis sive
ex antiquis membranis sive ex ingenio pristinam
formam restituebant. Horum exemplum ingens
doctorum hominum numerus omni tempore imi-

