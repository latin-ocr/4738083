24

incerta divinatione possumus expiscari. Praeterea
lectores docti indoctique passim in librorum mar-
ginibus adleverunt aliquid explicationis, si quod
antiquum vel rarius vocabulum vel antiqua diaÎ‡
lectus vel nomen proprium occurreret: vel si
quid ad sententiam explicandam aut supplendam
sibi monendum videretur: vel iudicium suum ad-
scripserunt, ubi videbatur aliquid laudandum
aut carpendum: quae omnia adscripta primum
aut superscripta tandem irrepserunt in textum,
expulsis saepe genuinis succedentia, saepe in alie-
num locum inserta sensumque turbantia. Super-
venere, reperta arte typographica, primi edito-
res, docti sane homines ut pro illis temporibus
et diligentes, sed destituti ea accuratiore doctrina
qua nunc post indefessa trium saeculorum studia
gaudemus. Hi quemcumque primum codicem e
situ et squalore protractum vili pretio emerant
propere edere, post editionem scriptum librum
utpote nullius iam pretii abiicere solebant, id quod
Aldos quoque factitasse Venetiis comperi. Hinc
saepe ex uno omnium deterrimo codice Graecus
scriptor maculis et mendis obsitus primum pro-
diit in lucem:.has editiones alii crebro cum ipsis
vitiis repetierunt, alii qui correctiones tentare
voluerunt audendum aliquid in re conclamata
arbitrati demendo addendo et quovis modo inter-
polando fidem librorum dubiam reddiderunt. His

