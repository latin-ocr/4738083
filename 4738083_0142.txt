129

ineptas emendatis ac veris potiores et inani quadam
auctoritatis specie commendatiores putabimus? Sunt
qui propterea dubitent quia periculose omnibus do-
ctis indoctisque passim et qui critici'sint et qui non
sint id credi committique arbitrantur. Quasi vero
non nunc quoque nonnulli iura negent sibi nata,
et quidvis sibi in constituendo ut in interpretando
quocumque scriptore licere existiment. Tragicorum
ante omnes vicem doleas, qui aut ad leges quasdam
metricas, de quibus nondum satis liquido constat,
audacter et per vim refinguntm, ut olim miseri
Procrustae hospites, aut vexantur interpretationibus
non ex poetae verbis ingenioque petitis sed in Edi-
torum cerebro natis, ad quas deinde singulorum
locorum lectio accommodatur. Itaque hoc, quid-
quid est periculi, avertent critici prudentiores et li-
berati erimus millenis librariorum hallucinationibus
et monstris verborum, quae nunc locis integris aut
dudum persanatis tamquam sordes quaedam adhae-
rent. Tum demum apparebit quam pauci sint co·
dices, quibus cum fructu uti possimus, apparebit
quam paucae sint variae lectiones, quae quidem
sint hoc nomine dignae, nempe in quibus verioris
non sit cuiusvis facilis optio sed anceps saepe et
ambigua divinatio interiore notitia Graeci sermonis
et diuturna lectione scriptoris ad quem pertineat ali·
quando dirimenda. Variae lectiones quae merito
dici debeant, quam antiquae sint, unde ortae ple-
raeque, non potest melius intelligi et spectari quam
ex aureis reliquiis, quas ex commentariis in Iliadem
et odysseam Aristarchi et aliorum habemus. Haec

9

