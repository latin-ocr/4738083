112

apographis sit repertum expulsis veris lectionibus
cupide recipientes, Sunt qui difficillimum quemque
primum arripiant, veteres sordes sedulo revocent et
subitarias editiones tamquam ova irrita pariant ap-
paratu aliquo crz'tico oneratas, in quo locis obscuris
ac depravatis non tantum nihil novae opis afferant,
sed contendant etiam nihil magnopere in iis inesse,
quo quis iure offendi possit. Vidi qui in Aeschyli
Eumenidibus versum 727 sq.
σύ τοι παλαιὰς δαίμονας καταφθίσας
οἴνῳ παρηπάτησας ἀρχαίας, θεάς.

spreta criticorum auctoritate ab omni labe immunem
esse contenderet et facile explicari posse. Reperta
nunc in codice Vaticano (Schol. ad Eurip. Alcest.
vs. 12) vera lectio διανομάς declarat quales sint iu·
dices. De Aeschylo alias dicemus. Malo prius Lu·
ciano succurrere, qui haud ita pridem ad codicum
quorumdam fidem exactus tam male habitus prodiit
ut plura nova vulnera ei inflicta quam vetera sanata
credam. Iacobitzius enim, qui hanc suscepit provin-
ciam, quum non satis in Graecis literis esset versa-
tus ut probas lectiones a depravatis distinguere
posset, alias recepit, improbavit alias, ut casus et
fortuna ferebant modo optimas 'codicum lectiones
iucogitanter spernens, modo pessimas imperite pro-
bans, ut saepe suspiceris eum non magis quam li·
brarios quosdam veteres intellexisse quid scriberet.
Quum ipse in Italia codices aliquot Luciani non
sine fructu excusserim utar hac occasione, ut in
aliquo Luciani libro ostendam quantum in illo scri-
ptore agendum supersit et quam levem et tumultua-

