55

posuisse curas, (quod et ipsum satis ambiguum est)
ὑπὸ σκολιοῖο τυπέντα τόξου, quod vix credas a Graeco
poeta, quamquam Alexandro aequali, scribi po-
tuisse. Tantane igitur Homeri et Homericae linguae
oblivio omnium occupaverat animos etiam in ipsa
Ionia! Sed satis ex his apparere arbitror, quod vo-
lebam ostendere. Cavendum igitur; ne istorum
futili auctoritate in constituenda Graecae linguae
antiquae cognitione, in interpretandis aut emendan-
dis antiquorum monumentis decipiamur. Delegi
Hermesianactem potissimum, quum plerique omnes
recentiores iisdem laborent malis, propter Ruhnkenii
auctoritatem scribentis in Epist. Crit. ΙΙ. p. 283 se
captum eximia carminis pulchritudine —- quo in
tanto veterum Elegiarum iactura vix quicquam
praestantius habemus. Ruhnkenium iuvenem tam
magnifice de eo sensisse non est quod miremur. Erat
tum saeculum in huiusmodi scriptoribus celebrandis
et.ornandis multam eruditionem expromere. Sed
iuvenilia in illo ea studia fuerunt, quem maturiore
aetate satis constat antiquos et qui ad antiquorum
sanitatem proxime accedebant unice probasse et di-
lexisse.

Pag. 22. Ab antiquissima memoria· per libra-
riorum manus propagati iam olim erroribus islo-
rum, indoctorum hominum et aliud agentium de-
pravati ferebantur. Passim apud veteres de eo-
dicum vitiis et corruptelis querelae leguntur).
Luculentissimum in hac re testimonium habemus
Philemonis apud Porphyrium in Quaestt. Homericis
VIII. quem locum, quia liber paucis est ad manum

