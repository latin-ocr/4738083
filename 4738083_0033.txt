19

fortasse reperienda quam veris et certis falsa et
inepta miscendo committamus, ut omnia pariter
levia ac vilia fiant.

Alius est interpretantibus scopulus multorum
naufragiis infamis, cui ne impingamur co magis
cavendum est, quia placidis latere solet sub
aquis: eos locos dico, qui ipsius scriptoris vitio
recte intelligi et explicari non possunt.

Accidit hoc raro in antiquis, passim in recen-
tioribus Graeculis, ut dum nimium orationis
splendori et magnificentiae tribuant, de senten-
tia minus laborent ac verba numerosa et modu-
lata fundentes parum aut nihil ab avium cantu
differant. Habent hoc Lyrici poetae interdum et
Tragici in melicis chororum carminibus, ut in
tanto furore et aestu poetico iis excidat subinde
aliquid, quod mens sedata et composita nequeat
perspicere. Longe diversa est Graeculorum re-
centiorum ratio, qui ingenii inopiam et frigus
vocabulis sonoris et aures implentibus compen-
sare conantur connectentes inter se antiquiorum
lacinias et veteris linguae reliquiaS, anima sen,
suque carentes, inanes species sine pondere. Haec
qui magno nisu et eruditionis copias explicando
severi ac tristes enarrant videant ne similes sint

Â² iis, qui in strepitosa compotationis hilaritate soli
, non incalescunt et ex facetiis ac iocis nescio quem
abstrusum et reconditum sensum expiscantur. Sa-

