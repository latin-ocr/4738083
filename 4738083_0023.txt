9
nium incuriosi primum, deinde, uti fit cre-
scente potestate, superbi contemtores, pauco-—
rum verborum, toti rebus strenue gerendis‘
intenti facundiam elegantiamque dicendi, levitatis
scilicet indicium ‚ truces adspernabantu r. Iones con-
tra acuti, mobiles, novatores, garruli, ita sese pri-
mos omnium hominum esse postulantes, ut quae
ubique essent pulchra apud sese pulchriora exsta-
rent. Ingenitum hoc elegantiae studium instituta
incendebant: apud ingeniosum populum audiendi-
que cupidissimum non erat alia laus maior quam
eleganter ornateque dicendi: facundiae patebant
omnia. Dorum igitur aspra et incomta oratio
rudem horridamque antiquitatem tota referens
militiam durosque labores spirare videtur. Apud
Atticos laetus summorum ingeniorum proventus
patrium sermonem ad'illud evexit fastigium, ut
nihil umquam viderit humanum genus, quod ad
illam copiam, nitorem, magnificentiam cum ele-
ganti simplicitate et sobrietate coniunctam possit
comparari. ln ea tamen re Graeci veteres con-
spirant omnes ut naturam sequantur et cuius-
cunque sint originis sui sint, adeo ut quid-
quid faciant aut loquantur ex ingenio gentis
sponte natum agnoscas. Atque haec est prima
Graeci sermonis aetas, in qua a primordiis ad
amissam libertatem lingua vivebat, nil in sese
admittens nisi quod sanum incorruptumque es-

