26

tatus est, in quibus nimis multos fuisse dolendum
est, qui huic officio impares aut rem praeclaram
ad suam tenuitatem contraherent aut mobilis in-
genii velocitatem nullo rationis freno coercentes
sine ullo fructu omnia tumultu et >turbis imple·
rent. Illi nil nisi variantium lectionum‘acervos
undique sedulo corradunt, onerantes cuiusque
generis scriptores molesto inutilique apparatu,
quo saepe nihil est ad exstinguendum ingenium
magis idoneum, in minutissimis quibusque loquaces
putidaque diligentia verbosos commentarios et
nubem exemplorum, quae nemo desideret, consar-
cinantes. Hinc fit ut nimis multi ab arte critica
abhorreant, quam ita comparatam esse putant,
ut numquam ex hac quisquiliarum supellectile
emergere possit. At longe secus est. Constare
coepit inter multos maiorem partem istius far-
ragi'nis discrepantium lectionum abiiciendam esse
et standum auctoritate paucorum librorum, in-
terdum unius, unde reliquos fluxisse exploratis
omnibus et inter se comparatis compertum sit.
Haud ita magna copia est antiquarum membra-
narum, quae paucis ante renatas literas saeculis
solae servabant eos scriptores, quos nunc habe-
mus superstites. Excitatis denuo hominum stu-
diis magna ex iis apographorum frequentia pas-
sim facta est: ita crevit quidem codicum nume-
rus sed sine ullo emendandae lectionis subsidio:

