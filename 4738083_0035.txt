21

torum hominum lusus, utilissimus ille quidem
ad excitandum alendumque pulchri sensum acuen-
dumque iudicium, sed lusus tamen, unde nihil
quod manifestum sit et duraturum prodeat, sed
speciosa tantum, acute subtiliterque excogitata,
quae fortasse aliquando locum cedent aliis, si
qua mox acutius etiam subtiliusque de iisdem
reperta profierantur. Aliis contra singularis quae-
dam videtur ac rara ingenii felicitas, qua veluti
divinitus impedita expediantur, obscura et abÎ‡
strusa clara luce illustrentur: hanc autem sol-
lertiam in perpaucos cadere nec quemquam fieri
Criticum sed nasci ut poetam: nolle igitur ope-
ram perdere in re, quam assequi desperent: sa-
tis esse sibi, si quae edi solent, probabiliter
intelligant: nil ultra quaerere. Utinam hoc sine
periculo ab hominibus modestis et industriis fieri
posset! Nunc innumerabiles suscipi solent erro-
res et propagari, qui antiquitatis cognitionem ita
depravarunt, ut ad exstinguendam sanam ratio-
nem quam ad confirmandam subinde aptior
existimari possit. Ingens etiamnunc superest lo-
corum numerus, quorum nulla nisi stolida erit
interpretatio, donec vera et emendata lectio ali-
cunde proferetur. In his utcumque expediendis
mature iudicium corrumpitur, quod ab ineunte ado-
lescentia assuefiunt homines contortis ridiculisque
explicationibus et mirari quidquam desinunt, quod

