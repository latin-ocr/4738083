27

contra novi semper errores ex librariorum stupore
et Graeculorum temere corrigentium libidine pri-
stinis erroribus addebantur. Haec omnia diu eru-
diti editores undique collecta tamquam in horrea
recondebant, unde expromeret sibi quisque quod
ad eruendam genuinam lectionem facere vide-
retur. Frustra: nam deletis utplurimum antiquae
scripturae vestigiis supererant dormitantium libra-
riorum hallucinationes unde- nil quidquam bonae
frugis extundi, sed levibus correctiunculis ansa
dari soleret. Tandem patrum maxime nostrorum
memoria intellectum est ex antiquioribus et lim-
pidioribus fontibus unice esse hauriendum, con-
stititque admodum pauca esse, quibus fides sa-
tis tuto haberi posset. Reperti sunt nonnullorum
scriptorum codices archetypi, exquibus reliqui om-
nes, qui ubique feruntur, sunt propagati: nec vana
spe auguramur fore, ut aliquando aut unus aut
perpauci Codices Mss. unicuique scriptori omne
lectionis et emendationis fundamentum sint suppe-
ditaturi.

Iis, qui comportanda sedulo materia Critici
officio sese satis recte fungi arbitrantur oppositi illi
sunt, qui spreta vetustorum librorum auctoritate
sed feraci ingenio confisi sana pariter ct vitiosa
subito natis coniecturis sollicitant, tanta facilitate
semper aliquid novi parientes ut eadem variis simul
modis refingant, mox alia etiam atque alia af-

