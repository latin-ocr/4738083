155

reliqua ad hanc scripturam accommodans superva-
cuum ἐτῶν delevit et πλεῖον scripsit. —- ἐπέμειναν.
Pervelim igitur Ritschelius, vir acutus, qui plurimos
versavit et ipse codices et antiquos et futiles, in
nova editione istas dapes, quas nobis in specimine
apposuit, omnes de coena removeat, insipidas omnes
et nocituras etiam nonnullas, ac primus auctorem
Graecum nobis edat apparatu vere critico ornatum,
quo iudicium acui et exerceri possit et iuvenes ge·
nerosae indolis ad sanam criticam excitentur, viri
docti qui nunc istam farraginem, qua facile carent,
negligunt et contemnunt, subesse in his praeclara
subsidia intelligant quibus quae inepta sint atque
absurda ad sanae mentis simplicitatem et veritatem
haud fallaci iudicio possint reduci. Quibus modis
peccare soleant librarii veteres non in singulis-scri-
ptoribus, quos non eo consilio legimus, est anno-
tandum, sed quemadmodum tirones habent unde
prima Literarum elementa discant sic futuris criticis
certa emendandi fundamenta ex palaeographia pa-
randa sunt, quibus si usus et exercitatio in legendo
ac relegendo optimo quoque veterum accesserit non
desiderabunt librariorum sordes ut manifesta vitia
manifestis emendationibus tollant. Quicumque Bastii
scripta novit non iisdem quibus vulgus eruditorum
oculis codicum scripturas et criticorum sententias
spectare solet. At Bastius certas regulas et praecla-
ras observationes nescio quo iudicii errore in futilis-
simis scriptoribus expromere consueverat. Non minus
vera ac certa summi critici, imprimis Angli, quos
passim agnoscas in codicibus legendis esse multum

