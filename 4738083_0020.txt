6

cuiusque notationem e tenuissimis vestigiis inge-
niosa divinatione eruere, id vero et periucundum
est et insignem habere potest utilitatem. Sed pe-
riculosae plenum esse opus aleae ostendunt ple·
rique omnes, qui ad hanc aetatem incredibili in-
dustria et acumine in hoc genere elaborarunt.
'Sophistica ostentatio et futiles hariolationes an·
tiquiorum, qui nullo stabili fundamento nixi.
quidquid feraci ingenio occurrebat temere ar·-
reptum pro certis ponebant neque inter sese
umquam neque sibimet ipsis consentientes infa-
mem dudum hanc operam prudentioribus et certa
quaerentibus reddiderunt3 et profiecto incredibile
dictu est, quam putidas et insanas derivationes
isti protulerint, qui, ut lepide aliquis et vere
dixit, in Etymologia vocalium nullam, consonan-
tium perexiguam rationem habendam esse credi-
disse videntur. Ista opinionum commenta dies
delevit deletura similia omnia, quae non ratio-
num momentis certaque analogia nitantur. Nempe
huic uni, analogiam dico constanti scriptorum
usu confirmatam, suus semper constabit usus et
pretium: huic danda est opera, ut immensas
Graecae linguae copias fideli memoria retinere
et ordine explicatas contemplari> possimus, huic
recte superstruitur linguae aedificium, quod no·
vas semper et reconditas -divitias reserantibus
expromet. Non spernimus neque parvi pendimus

